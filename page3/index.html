<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="">
    <meta name="author" content="webthemez">
    <title>FAN SPORT</title>
	<!-- core CSS -->
    <link href="css/bootstrap.min.css" rel="stylesheet">
    <link href="css/font-awesome.min.css" rel="stylesheet">
    <link href="css/animate.min.css" rel="stylesheet"> 
    <link href="css/prettyPhoto.css" rel="stylesheet">
    <link href="css/styles.css" rel="stylesheet"> 
    <!--[if lt IE 9]>
    <script src="js/html5shiv.js"></script>
    <script src="js/respond.min.js"></script>
    <![endif]-->       
    <link rel="shortcut icon" href="#"> 
</head> 

<body id="home">




  
 <section id="about">
        <div class="container">

            <div class="section-header">
                <h2 class="section-title wow fadeInDown">แมนฯ ซิตี้ เขี่ย เรอัล มาดริด : เก็บตกประเด็นร้อนหลังเกม ยูฟ่า แชมเปี้ยนส์ลีก รอบ 16 ทีมสุดท้าย</h2>
            </div>
            <div class="row">
            <center>
                <img class="img-responsive" src="images/img01.jpg" alt=""> <br><br>
            </center>
            </div>

            <div class="row">
                <center>
                    <b>
                        1. วาราน แจกทอง!
                    </b> <br> <br>
                    <img class="img-responsive" src="images/img02.jpg" alt=""> <br><br>


                </center>
                <p>
                    หากจะหาแพะในเกมวันนี้ที่ทำให้ เรอัล มาดริด ต้องพ่ายแพ้กลับไป คงหนีไม่พ้น ราฟาเอล วาราน กองหลังดีกรีทีมชาติฝรั่งเศสชุดแชมป์โลกปี 2018 ที่ว่ากันว่าเป็นหนึ่งในเซ็นเตอร์แบ็คที่ดีที่สุดในโลกคนหนึ่ง ณ ปัจจุบัน

แต่วันนี้เจ้าตัวกลับมอบโชค 2 ชั้นให้กับ เรือใบสีฟ้า โดยในครึ่งแรกเขาทำลั่นเสียบอลในกรอบเขตโทษและโดน เชซุส ฉกบอลไปได้ก่อนจะจ่ายให้ ราฮีม ยิงง่าย ๆ เข้าไป ซึ่งยังไม่จบเพียงแค่นั้นเพราะในช่วงครึ่งเวลาหลัง เจ้าตัวได้จัดการแจกทองอีกครั้ง คราวนี้เป็นการโหม่งคืนหลังสั้นเกินไป และเป็น เชซุส เจ้าเก่าที่ถึงบอลก่อนและยิงสวนตัว กูร์ตัวส์ เข้าไปนิ่ม ๆ นั่นจึงทำให้ แฟน ๆ เรือใบสีฟ้า ถึงกับพากันมอบรางวัล แมน ออฟ เดอะแมทช์ ในค่ำคืนนี้ให้เขากลับบ้านไปเชยชมเลยทีเดียว
                </p>
            </div>
            <div class="row">
                <center>
                    <b>
                        2. แบ็คสองฝั่ง เรือใบ ฟอร์มโดดเด่น
                    </b> <br> <br>
                    <img class="img-responsive" src="images/img03.jpg" alt=""> <br><br>


                </center>
                <p>
                    เกมนี้ เป๊ป กวาร์ดิโอลา ตัดสินใจเรียกใช้งาน ไคล์ วอร์คเกอร์ ในตำแหน่งแบ็คขวา และ ชูเอา คันเซโล ทางฝั่งซ้าย ซึ่งทั้งสองคนสามารถโชว์ฟอร์มได้อย่างยอดเยี่ยมในวันนี้ ทั้งในเกมรับ ที่สามารถจัดการรับมือกับเหล่าผู้เล่นริมเส้นสุดอันตรายทั้งสองฝั่งของ ราชันชุดขาว ได้ค่อนข้างดี โดยเฉพาะ วอร์คเกอร์ ที่สามารถเก็บ เอเดน อาซาร์ เข้ากระเป๋าไปได้อย่างอยู่หมัด ส่วนเกมรุกทั้งสองคนก็มีจังหวะลุยพาบอลขึ้นไปข้างหน้าสวย ๆ ให้เห็นหลายครั้ง ซึ่งทางด้าน คันเซโล เองก็มีจังหวะได้จบจนเกือบเปลี่ยนเป็นประตูให้ทีมได้อยู่เหมือนกัน
                </p>
            </div>
            <div class="row">
                <center>
                    <b>
                        3. อาซาร์ ไม่ใช่ทุกอย่างของ ราชัน
                    </b> <br> <br>
                    <img class="img-responsive" src="images/img04.jpg" alt=""> <br><br>


                </center>
                <p>
                    หากใครได้มีโอกาสรับชมเกมในวันนี้ จะเห็นได้ว่า เอเดน อาซาร์ นอกจากช่วงต้นเกมแล้วก็แทบจะไม่มีบทบาทร่วมกับทีมอีกเลย ซึ่งนี่ก็ไม่ใช้นัดแรกที่เป็นแบบนี้ เพราะตลอดฤดูกาลที่ผ่านมากับ ราชันชุดขาว บ่อยครั้งที่เจ้าตัวได้โอกาสลงสนามแต่ก็ไม่สามารถสร้างอิมแพคใดหรือความแตกต่างใด ๆ ให้กับเกมได้

ซึ่งข้อแตกต่างที่ชัดเจนสมัยที่เขาเล่นให้กับ เชลซี นั่นคือ ที่ เดอะ บริดจ์ อาซาร์ ถูกยกให้เป็นทุกอย่างของทีม โดยเฉพาะปีท้าย ๆ กับ สิงห์บลู ที่เจ้าตัวรับหน้าที่เป็นตัวฟรี จะยิง จะจ่าย จะโชว์อะไรได้เต็มที่ไม่ต้องมีกั๊ก แตกต่างกับที่ เบอร์นาเบว การที่ เรอัล มาดริด เป็นศูนย์รวมของซุเปอร์สตาร์นั่นทำให้บทบาทของเขาแตกต่างไปโดยสิ้นเชิง ทั้งรูปแบบการเล่นที่ต้องเน้นความเป็นทีมเวิร์คมากขึ้น รวมถึงอาการบาดเจ็บที่รุมเร้าตลอดทั้งปีที่ผ่านมา มันส่งผลถึงความมั่นใจในการลากเลื้อยของเจ้าตัวที่ดูจะลดลงกว่าเมื่อก่อนมาก ก็คงต้องมาลุ้นกันว่าปีที่สองของเขากับทีมนั้น จะสามารถคืนฟอร์มเก่งและเรียกความเชื่อมั่นกลับมาได้หรือไม่
                </p>
            </div>

            <div class="row">
                <center>
                    <b>
                        4. เรือใบ ปะทะ ลียง รอบ 8 ทีม!
                    </b> <br> <br>
                    <img class="img-responsive" src="images/img05.jpg" alt=""> <br><br>


                </center>
                <p>
                    ต้องบอกว่าผิดคาดเล็ก ๆ อยู่เหมือนกัน ที่คู่แข่งของ แมนเชสเตอร์ ซิตี้ ในรอบ 8 ทีมสุดท้ายนั้น ไม่ใช่ ยูเวนตุส ที่มีซุเปอร์สตาร์อย่าง คริสเตียโน โรนัลโด เป็นตัวชูโรง แต่กลับเป็น โอลิมปิก ลียง ทีมม้ามึดจากลีกเอิง ที่สามารถโค่นทัพม้าลายด้วยสกอร์รวม 2 นัดที่ 2-2 แต่มีอเวย์โกลที่ดีกว่า

ซึ่งถ้าจะบอกว่าเป็นงานที่สบายกว่าการเจอ ยูเว่ ก็คงพูดได้ไม่เต็มปากนัก เพราะฟุตบอลระดับนี้ยิ่งโดยเฉพาะรอบ 8 ทีมสุดท้าย ไม่ว่าทีมใดที่เข้ามาถึงรอบนี้ได้ย่อมไม่ธรรมดาแน่ ๆ อยู่แล้ว แถมพวกเขายังมีดีพอจะผ่าน ทีมม้าลาย มาได้ ที่สำคัญที่สุด รอบต่อ ๆ ไปจะเล่นกับแบบนัดเดียวรู้ผลเพราะงั้นอะไรก็เกิดขึ้นได้ หากประมาทแม้แต่นิดเดียว ต่อให้ เรือใบ เป็นถึงเต็งหนึ่ง ก็อาจจะพบจุดจบแบบเดียวกับ ยูเวนตุส ก็เป็นได้
                </p>
            </div>




        </div>
    </section><!--/#about-->

     

  

    

    <footer id="footer">
        <div class="container">
            <div class="row">
                <div class="col-sm-6">
                    
                </div>
                
            </div>
        </div>
    </footer><!--/#footer-->

    <script src="js/jquery.js"></script>
    <script src="js/bootstrap.min.js"></script> 
    <script src="js/mousescroll.js"></script>
    <script src="js/smoothscroll.js"></script>
    <script src="js/jquery.prettyPhoto.js"></script>
    <script src="js/jquery.isotope.min.js"></script>
    <script src="js/jquery.inview.min.js"></script>
    <script src="js/wow.min.js"></script>
    <script src="js/custom-scripts.js"></script>
</body>
</html>